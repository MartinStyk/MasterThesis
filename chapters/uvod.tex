\chapter*{Úvod}
\addcontentsline{toc}{chapter}{Úvod} Android je globálne najrozšírenejší mobilný operačný systém. Tento systém, pôvodne určený pre chytré mobilné telefóny, sa dnes vďaka širokému spektru poskytovaných služieb a prispôsobiteľnosti rozšíril na viacero nových platforiem, ako napríklad zábavné systémy automobilov, softvér televízií, notebooky alebo inteligentné hodinky. Jedným z~hlavných dôvodov popularity Androidu je dobrá dostupnosť aplikácií. Vďaka veľkému množstvu aplikácií má každý užívateľ možnosť prispôsobiť softvérový obsah zariadenia svojim potrebám. Z~pohľadu užívateľa je kľúčová funkcionalita poskytovaná aplikáciou. Aplikácie však obsahujú aj množstvo metadát, ktoré nám môžu o~ich fungovaní veľa prezradiť. Mobilné aplikácie často pristupujú k~citlivým dátam užívateľov. Preto je dôležité zaistiť ich bezpečnosť. Systém Android dlhodobo bojuje s~bezpečnostným rizikom spojeným s~distribúciou aplikácií. Táto zraniteľnosť spočíva v~modifikácii existujúcej aplikácie tak aby vykonávala činnosť škodlivú pre užívateľa alebo pôvodného vývojára aplikácie. Takto modifikované aplikácie sú často označované ako prebalené.

Táto práca sa zaoberá získavaním metadát o~aplikáciách na systéme Android a ich následnom využití pri detekcii potenciálne škodlivých prebalených aplikácií.

Úvodná časť práce má za úlohu oboznámiť čitateľa s~hlavnými aspektami Android aplikácií so zameraním na bezpečnosť a spôsob ich distribúcie. Práca predstavuje metódu prebaľovania inštalačných APK súborov spolu s~vybranými spôsobmi detekcie takýchto aplikácií.

Cieľom praktickej časti tejto práce je vytvoriť mobilnú aplikáciu slúžiacu na analýzu aplikácií pre operačný systém Android. Táto aplikácia by mala získavať detailné metainformácie o~nainštalovaných aplikačných balíčkoch. Tieto informácie by mali obsahovať údaje o~zabezpečení a digitálnom podpise, rôznych komponentoch aplikácie a bezpečnostných povoleniach vyžadovaných aplikáciou. Vytvorená aplikácia by mala tieto informácie sprostredkovávať užívateľom v~prehľadnej a zrozumiteľnej forme. Cieľom je publikovať mobilnú aplikáciu v~obchode \zv{Google Play}.

Mobilná aplikácia nebude analyzovať nainštalované aplikácie výhradne za účelom prezentácie metadát užívateľovi. Zámerom tejto práce je využiť metadáta získané analýzou aplikácií za účelom detekcie prebalených kópií. Cieľom je návrhnúť a implementovať metódu detekcie prebalených aplikácií využívajúcu podobnosť aplikačných metadát. Metóda detekcie prebalených aplikácií by sa mala opierať o~zistenia predchádzajúcich výskumov, ktoré ďalej rozšíri. Táto metóda bude sprostredkovaná koncovým užívateľom. Na základe reálne dosiahnutých výsledkov budú zhodnotené klady a zápory navrhnutej metódy.

Očakávaným výsledkom práce je kompletný systém na analýzu aplikácií a detekciu prebalených kópií, pozostávajúci z~mobilnej aplikácie a serveru s~databázou, ktorá obsahuje dáta o~veľkom počte aplikácií.

Prvá kapitola obsahuje stručné oboznámenie s~aplikáciami pre platfomu Android a zameriava sa na popis aplikačného balíčka, spôsob distribúcie, inštalácie a zabezpečenia aplikácií. V~kapitole číslo 2 je predstavený koncept prebalených aplikácií. Nasledujúca kapitola 3 obsahuje popis vybraných metód detekcie prebalených aplikácií. Štvrtá kapitola popisuje vysokoúrovňový návrh systému pre analýzu a detekciu prebalených aplikácií. Piata kapitola obsahuje detailné informácie o~vyvíjanej mobilnej aplikácií. Kapitola číslo 6 sa venuje návrhu, implementácii a hodnoteniu vlastnej metódy detekcie prebalených aplikácií. Posledná kapitola číslo 7 obsahuje údaje o využití mobilnej aplikácie a metódy detekcie prebalených aplikácií.
